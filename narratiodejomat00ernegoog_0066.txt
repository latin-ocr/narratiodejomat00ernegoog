tamen non minus libenter, vel coram, vel per literas Ι
agebat curn vivis. Omnium hominum erat: nemo
ab eius aditu, consuetudine, sermone excludebatur.
Et poterat cum omnibus, apte ad personam cuius·
que, sermocinari, ut supra praedicavi. Alliciebat
autem ad se omne genus hominum, meliorum doc·
trinae suae et humanitatis fama, capiebatque adeuntes
ac colloquentes sermonum copia, utilitate, varietate,
comitate atque etiam, cum personae, res ac tempus
paterentur, amoenitate. · Nihil in eo arrogantiae aut .
fastidii erat, vel adversus eos, quibuscum esset,
uel de quibus sermo incideret: de nemine detra-
here, extollere etiam supra ueritatem, seque de-
mittere intra aequales aut minores vel ordine, vel
ingenio et doctrina. In lectione paene infinita,
etiam scriptores recentioris aetatis Francicos, Bri·
leonicos, ItalicoS, Germanicos complexus erat. Ita-
que non modo de his quoque sermones serere po-
terat, sed etiam refertus erat copia rerum, fac-
torum, dictorum, quibus commemorandis exhilararet
confabulatores. Et ipse acute movebatur in iocando.
Erat autem genus iocandi liberale, venustum, hi·
lare, inter eruditos etiam doctum. Quo minus
mirandum, si, ut priora tempora praetermittam,
quoad Gottingae vixit, etiam ab illustrissimis ho·
minibus· et exquisita elegantia excultis eius con·
suetudo expetita fuit. Duces quidem Franciei, qui
Gottingae per hoc bellum praesidiis praefuere,

Ἢ
Ι -m-

 

