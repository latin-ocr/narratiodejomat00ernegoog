Sed ut ad Gesnerum redeam, in docendo magis
curabat ingenia bona, et in quibus studium appa·
¹ reret, quarn tarda et ignava. Si quos cognoverat,
usu et re aliquoties tentata, nihil proficere, ingenii
et voluntatis vitio, eos fere negligebat, ne in iis·
male periret tempus, quod aliis prodesse posset.
Et scio quosdam, cum se viderent negligi, et cau-
sam intelligerent, pudore incensos esse ad studium
doctrinae, et proficere coepisse. Putabatur etiam,
interdum subiracundus esse in docendo: nec ne-
· gabat, se aetate ea, quae ferventior esset natura,
in hoe infirmiorem fuisse: addebatque per iocum,
solatium sibi et aliis iracundioribus in docendo
honestum et magnum esse aGicerone propositum,
quod, ut quisque ingeniosior sit, eo iracundius
docere dicat*). Aetate provectiori, audivi, libenter

ac saepe digredi solitum ad rationem praecipiendi
’ de moribus, et ad explicandos locos communes ex
eo genere, prope in concionum modum. Quae res
si minus consilio docendi, at aetatis auctoritati
apta fuit, cuius propria est, ut verissime ait Cicero,
monendi, cohortandi, adde etiam obiurgandi seve·
ritas et gravitas, quam etiarn verbosiorem senectus
ipsa fecit, praesertim in eo, qui etiarn in verbis
exercendis consenuerat.

*) Cic. pro Rosa Com. cll §3ss Nam quo quisque
est aonenior et ingeniosior, hoc docet iracundius et lo·
boriosiuo.

 

